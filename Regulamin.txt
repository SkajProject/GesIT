REGULAMIN SERWISU EzCash

§1 DEFINICJE

  1. REGULAMIN – niniejszy Regulamin.
  2. SERWIS – zestaw narzędzi umożliwiających użytkownikowi zdobywanie punktów.
  3. KONTO – indywidualne konto tworzone dla użytkownika, umożliwiające korzystanie z serwisu.
  4. UŻYTKOWNIK – osoba, która korzysta z serwisu.
  5. PUNKTY – punkty zebrane przez użytkownika w serwisie EzCash.
  6. ZADANIE – określona czynność wykonana przez użytkownika, nagradzana wyznaczoną ilością punktów.
  7. USŁUGODAWCA – założyciel serwisu EzCash.

§2 UŻYTKOWNIK SERWISU

  1. Użytkownikiem serwisu może być osoba, która dokonała rejestracji, co obejmuje:
    1.1. Wypełnienie formularza rejestracyjnego poprzez podanie adresu e-mail oraz hasła.
    1.2. Akceptację Regulaminu oraz wyrażenie zgody na przetwarzanie danych osobowych przez usługodawcę w celu umożliwienia korzystania z serwisu.

§3 KORZYSTANIE Z KONTA ORAZ ZARZĄDZANIE

  1. Użytkownik posiada możliwość zarządzania swoim kontem za pomocą dostępnych narzędzi w serwisie.
  2. Po dokonaniu rejestracji użytkownik otrzymuje dostęp do panelu, w którym może edytować nazwę użytkownika.
  3. Adres e-mail użyty do rejestracji konta nie może być zmieniany.
  4. Użytkownik ma możliwość zmiany hasła.
  5. Zakazuje się udostępniania konta osobom trzecim. Użytkownik ponosi całą odpowiedzialność za ochronę hasła do konta oraz za wszelkie skutki wynikające z udostępnienia go osobom trzecim.
  6. Zakazuje się rejestracji więcej niż jednego konta w serwisie EzCash; użytkownik może posiadać jedynie jedno konto. W przypadku posiadania więcej niż jednego konta, usługodawca ma prawo usunąć konto lub wyzerować zebrane punkty.
  7. Użytkownik ma dostęp do listy użytkowników, która jest sortowana według ilości posiadanych punktów.
  8. Użytkownik wyraża zgodę na udostępnianie innym użytkownikom swojej nazwy użytkownika oraz ilości posiadanych punktów w celu prawidłowego funkcjonowania listy użytkowników.
  9. Użytkownik, rejestrując się w serwisie, potwierdza, że będzie korzystał z serwisu w Polsce.
  10. Usługodawca ma prawo zablokować konto użytkownika, wyzerować punkty, nałożyć ograniczenia lub zawiesić wypłacanie nagród.
  11. Użytkownik akceptujący regulamin zgadza się na podjęcie przez usługodawcę czynności sprawdzających wiarygodność użytkownika.

§4 ZBIERANIE ORAZ WYMIANA PUNKTÓW NA NAGRODY

  1. Użytkownik ma możliwość uzyskania określonej ilości punktów poprzez wykonywanie zadań oraz podejmowanie innych aktywności widniejących w serwisie, np. codzienne logowanie, polecanie serwisu.
  2. Wymiana punktów na nagrody odbywa się poprzez formularz znajdujący się w zakładce serwisu lub komunikatorze serwisu.
  3. Podczas wymiany punktów użytkownik musi wybrać konkretną nagrodę, na którą posiada wymaganą ilość punktów.
  4. Nagrody stanowią treści cyfrowe i są dostarczane użytkownikowi w ciągu 48 godzin od wysłania formularza wymiany. Czas dostarczenia nagrody może się przedłużyć do 14 dni roboczych, o czym użytkownicy są informowani poprzez media społecznościowe serwisu.
  5. Wypełnienie formularza skutkuje utratą określonej ilości posiadanych punktów w serwisie.
  6. Punkty zgromadzone przez użytkownika mogą być wykorzystane tylko w celu uzyskania nagród dostępnych w serwisie i nie mogą być wypłacane jako realny środek płatniczy.
  7. Usługodawca zastrzega sobie prawo do odmowy odbioru nagrody, jeśli użytkownik nie zastosował się do punktów niniejszego regulaminu.
  8. Punkty są nietransferowalne.
  9. Organizator nie ponosi odpowiedzialności za błędy w realizacji transakcji, gdy użytkownik popełni błąd w formularzu.

§5 OBOWIĄZKI UŻYTKOWNIKA

  1. Akceptując ten regulamin, poświadczasz, że nie będziesz wykonywać następujących czynności:
    1.1. Kopiować, modyfikować ani rozpowszechniać treści tworzonych przez inne osoby bez ich oraz naszej wyraźnej, pisemnej zgody.
    1.2. Tworzyć, używać lub rozpowszechniać programów komputerowych typu "auto" lub "makro" oraz innych oszukańczych programów.
    1.3. Używać nieprawdziwych informacji, używać konta innego użytkownika lub podszywać się pod tożsamość innej osoby.
    1.4. Korzystać w sposób nieprawidłowy z zakładki kontakt.

§6 POSTANOWIENIA KOŃCOWE

  1. Niniejsze Warunki obowiązują od dnia 18 października 2023 roku.
  2. Usługodawca zastrzega sobie prawo do zmiany regulaminu bez informowania użytkowników.
  3. Organizator ma prawo zawiesić działanie serwisu, o czym uprzednio informuje użytkowników, wskazując także przybliżony czas zawieszenia. Informacja nie jest konieczna, jeśli zawieszenie wynika z nagłych lub nieprzewidzianych okoliczności, np. awarii lub usterki w działaniu systemu.
  4. W przypadku niezgodności jakiejkolwiek części Regulaminu z obowiązującym prawem, zastosowanie mają właściwe przepisy prawa polskiego.
  5. Uczestnik może w każdym czasie wyrejestrować się z serwisu, składając oświadczenie w formie elektronicznej.
  6. Organizator nie posiada obowiązku wypłaty punktów gdy użytkownik naruszy punkt znajdujący się w regulaminie serwisu.
